---
title: "Contribuire a un insegnamento"
date: 2023-07-29T14:38:19+02:00
---

Se sei alle prime armi, usare l'interfaccia _web_ di GitHub è un modo facile di
contribuire alle risorse di un insegnamento:

1. quando visioni le risorse, in cima alla pagina vedrai il
   `nome-della-repository` che le contiene (ad esempio, `sistemi-operativi`);
2. visita `github.com/csunibo/nome-della-repository` (o cerca il nome
   nell'[elenco](https://github.com/orgs/csunibo/repositories));
3. in alto a destra, clicca su "Fork" e, sulla pagina risultante, "Create fork";
4. visualizzerai `github.com/nome-utente/nome-della-repository`. Usala come una
   tua cartella condivisa (scollegata dal progetto originale) per aggiungere o
   modificare contenuti;
5. quando hai finito, apri la tendina "Contribute" e clicca su "Open pull
   request": scegli un titolo e un messaggio (opzionali) per descrivere il tuo
   lavoro, poi clicca su "Create pull request".

Hai appena richiesto che le tue modifiche siano integrate nella raccolta
originale. Una persona volontaria si occuperà di controllare e accettare la
richiesta.

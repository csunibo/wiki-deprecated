+++
archetype = "chapter"
title = "Contribuire"
weight = 1
+++

Quando usi i materiali di CSUnibo, Informabot o uno qualsiasi degli altri
strumenti gratuiti a tua disposizione, godi del frutto del duro lavoro di altre
persone. Ci sono molti modi di dire loro "grazie", anche senza scrivere una sola
linea di codice. Cominciamo dai più semplici...

## Segnalare un problema o proporre qualcosa di nuovo

Se noti un problema o vuoi proporre un'aggiunta, basta aprire una _issue_. Per
esempio, se noti un errore nella soluzione di un esame di Sistemi operativi,
puoi cliccare su "Issues" nella
[_repository_ su GitHub](https://github.com/csunibo/sistemi-operativi) relativa.
Se invece pensi che a [Informabot](https://t.me/UniboInformabot) servirebbe un
nuovo comando, puoi fare lo stesso, sempre nella
[_repository su GitHub_](https://github.com/csunibo/informabot) collegata.

Questi piccoli gesti sono veloci come scrivere un messaggio, e non ti impegnano
in nessun modo a occupartene in prima persona (anche se fa sempre piacere).

## Aggiungere risorse e/o risolvere _issue_

Sia le risorse degli insegnamenti che tutto il codice di CSUnibo sono ospitati
su [GitHub](https://github.com/csunibo). Una volta individuato il progetto al
quale vuoi contribuire, puoi aprire una _Pull Request_ (PR). Se non sai come
fare, puoi seguire [questa
guida](https://docs.github.com/en/get-started/quickstart/contributing-to-projects),
selezionando dalla cima il tuo sistema operativo e la modalità che vorresti
usare (per esempio, "Linux" e "Web browser" rispettivamente).

## Proporre un nuovo strumento

Se quello che vuoi proporre è uno strumento interamente nuovo, e non un
miglioramento a qualcosa già presente, puoi cliccare su "Discussions" dalla
[pagina GitHub di CSUnibo](https://github.com/csunibo). In questo caso, ci si
aspetta che tu collabori attivamente allo sviluppo del progetto in questione. Se
la proposta riscuote abbastanza entusiasmo, i tuoi collaboratori e tu potrete
mettervi all'opera su una nuova _repository_ di CSUnibo. Se hai bisogno di un
_server_ gratuito e sempre attivo, il gruppo di
[ADMStaff](https://admstaff.students.cs.unibo.it) sarà felice di offirlo, mentre
[le sistemiste e i sistemisti di
CSUnibo](https://github.com/orgs/csunibo/teams/sistemisti)
penseranno alla manutenzione.

## Diventare manutentrice o manutentore

[Le manutentrici e i manutentori di
CSUnibo](https://github.com/orgs/csunibo/people) si mettono al servizio delle
altre studentesse e degli altri studenti per moderare i loro contributi e
fornire loro supporto, divise e divisi in
[gruppi](https://github.com/org/csunibo/teams) in base ai propri interessi. Non
serve nessuna esperienza pregressa, perché offriamo formazione completa. Siamo
sempre in cerca di nuove persone interessate!

## Aiuto! Voglio dare una mano, ma non ho idee...

Se hai già una _repository_ in particolare a cui ti piacerebbe contribuire, puoi
aprirla, cliccare su "Issues" e controllare se ci sia un qualche lavoretto da
fare.

Se non hai niente in mente, puoi trovare
[qui](https://github.com/issues?q=is%3Aopen+is%3Aissue+archived%3Afalse+user%3Acsunibo+)
l'elenco di tutte le _issue_ aperte fra le varie _repository_ di CSUnibo.

Se questo elenco ti sembra troppo dispersivo, puoi consultare i [progetti di
CSUnibo](https://github.com/orgs/csunibo/projects), raccolte organiche di
_issue_ organizzate per tema.
